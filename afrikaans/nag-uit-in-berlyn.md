### 'n Nag Uit In Berlyn

---

#### Tjeila-tyd

Dit is uiteindelik Vrydag, en die golf van young working adults in Berlyn het al klaar afgeklok vir bier-tyd. Die trein en bus dienste het gestrike vandag, want die bedrag op hulle pay-check is heelwat kleiner as wat hulle gedink (gedrink) het.

In duitsland mag mens bier op die strate drink solank jy jouself gedra. Fokkit dink ek ... Die kite sal nooooit vlieg in Suid-Afrika nie, of miskien een dag wanneer die publieke vervoer dienste so goed is om al die dagdronk siele voor hulle huise af te laai. Miskien een dag...

Die s-bahn trein is soos die hoofaar wat bloed na al Berlyn se organe vervoer. Hierdie aar pomp van 4:30am tot 1:30am op weeksdae, en round-the-clock op naweke, want dan het die stad sy bloed die meeste nodig! Op die trein voel mens darem nie soos 'n armsallige man wat alleen drink by 'n bar nie; ander drink ook graag saam. Op verskillende stasies spring vry siele op en af om hulle crowds te entertain vir 'n paar los sente. Met mikrofoon, blokfluit, of guitar wen sommiges vinnig die harte van commuters oor, terwyl andere bedel en op emosies speel met splinter nuwe adidas-skoene. Ek is nie gister gebore nie!



#### Warm bord kos

Na so 30 minute se travel, stop die trein by Hermanstraße, en ek spring af en besluit sommer om gou eerder iets kleins op te tel by my local Vietnamese plekkie. Ek moet bieg, na 'n lang werksdag raak mens nogals lui om te kook, en met net 5 Euro kan mens 'n redelike lekker warm bord kos geniet.

Die vrou agter die counter (so 5 voet iets) kyk op na die man voor haar (so 6 voet iets), glimlag en sê "nummer ein-und-neunzig für dich"? Ek probeer nr.91 op die bord opspoor, maar ag fok, dink ek, my bril is in my tas, en sy soek 'n antwoord nou! "Reis mit gemüse und erdnusse?" sê sy.

Sy ken my kos ... Ek is baie impressed! Ek koop so een keer in twee maande by hulle, en selfs die pizza plekkie wat ek een keer per week ondersteun, kry nie eers my bestelling reg nie. Of daar is 'n genie agter die kospotte van 'Simply Asia' of ek het net 'n moerse indruk op haar gemaak!



#### As die onderdorp se Techno jou roep

Na 'n lang uitstel, het ek uiteindelik die geleentheid gekry om 'n dj-vriend van my te gaan kyk by 'n klein club anderkant Oskreuz (Friedrienshcain). Dit is hier waar oos en wes berlyn mekaar soen. Dit is ook hier waar besoekers hulle geld uit pis op bier (of chemakalië), terwyl die upperclass in Charlottenburg dit uit pis op wyn-parties en kaviaar.

Ek pik my duitste werkskollega op by MacDonalds. Sy verskoning was; hy was opsoek na 'n vet lagie voordat hy gaan kuier. Dit is 10 jaar terug wat ek laas 'n macdonalds-chip geproe het, en mmmmmoer, wat 'n vetlagie indeed!

Ons ontmoet heel toevallig vir Ocko (my dj vriend) en 2 van sy vrinnne by oskreuz en saam mars ons die donker strate in vir 'n vinnige bier naby die club. Sekere van die geboue in hierdie area is splinternuut uit die pakkie gehaal, soos 'n geskenk op ou-kersaand. Ander is weer fucked-up stukkend, bedek met grys sement en gekraakte koesyne net waar mens kyk. Lyk amper soos ou Pretoria apartheids-geboue.

Dit is net 'n mate van tyd voor die golf van ontwikkeling die ou ingewande uitruk en vervang met nuwe sisteme vir nuwe gesigte soos die van 'n Suid-Afrikaner wat Berlyn nou sy huis noem. Ek het maar mix emotions oor ontwikkeling. Aan die eenkant van die muntstuk is ek pro-tegnologie, maar aan die anderkant voel ek dit is goed om tradisies en menslike waardigheid te behou. "Sou daar dan dalk 'n middle-ground wees?" dink ek...

Die bar oorkant die club is oud, rookerig, en binne die eerste half-uur is 3 glasse gebreek. "Whoppa!", dink ek in grieks, "tyd vir feesvier!"

Toe ons amerikaanse tjommie uiteindelik arriveer, bestel ons sommer nog 'n ronte skymkoppe en maak spasie vir sy winterjas op die hoeke onder die bar. Mens ontmoet interessante karakters by bars, en dié aand was geen exception nie!

Die meisie langs my vra waar ons vandaan kom, want sy herken nie my aksent nie. Na 'n paar heen-en-weer sinne, vertel sy, dat die bus en trein strikes nie regtig haar dag omvêr gegooi het nie, want sy was die hele dag kaalgat in die sauna. Waarop ek reply het, "uhhhh...that is dam nice!" en "is this what you do every friday?" Terwyl sy haar sigaret klaar rol, sê sy dat sy nie regtig "hoef" te werk nie, want haar ouers is skatryk. "So what is it that you do if you don't work?" vra ek nuuskuurig. "I go to jewellery stores across Berlin to collect old jewellery". Jirre... lekker, wat 'n lucky-packet! Dead-right-center met albei haar wit boude in die botter geval. Die meisie het eventueel ons geselskap verlaat, en net sy sal weet of haar sprokies verhaal opgemaak is of nie.



#### Wilde Renate Club

Tyd vir Wilde Renate! Nee... dit is nie die naam van 'n prostituut in die rooi-lig distrik wat haar lyf vir euros verkoop nie, maar dit is eerder die naam van 'n klein club waar my pal vanaand dj.

Daar is een ding wat die leser moet weet! Klubs in berlyn is soos kerke waar mense gaan vir diens. Maar imagine, in plaas van een sondag oggend-diens en een sondag aand-diens, is dit 'n non-stop diens van donderdag tot maandag. In die plek van predikante wat oor hulle preekstoele preek, preek plate-joggies techno musiek. Vir party mense is dit definitief hulle religion. Dit is waar hulle verkies om hulle kollekte en hulle tyd te spandeer. Of hierdie leefstyl goeie vrugte dra, sal hulle maar self vir jou moet antwoord.

Wilde renate is maar 'n relatiewe kleiner klub teenoor die groter Sysyphos en Berghain clubs, waar toeriste ook graag heen vlok. Met 'n moerse disco bal op haar entrance's dak en 'n paar bouncers by die deur, raak ons gereed vir Renate. Ons is op die waglys, en as die lyn van mense buite die klub langer raak, raak mense gelukkiger vir jou spot op die witlys. Dit gebeur nie al dag nie, en ek is seker dit is 'n status vir sommiges om van waglys tot waglys te bons. Voordat mens kan in gaan moet mens eers stickers op jou foon se kamera plak - 'n "unspoken rule" van klubs - moenie fokuun fotos van mense neem nie! Dit is 'n baie lekker reël; ek wens net hulle kan die reël ook toepas vir alle selfie-stick toeriste op stad-promenades!



#### Dans Dans Dans

Die ou gebou is nog ouer aan die binnekant, en soos ek deur die verskillende kamers stap om te gaan pis, stap mens terug in tyd - na hoe mense destyds gelewe het. Remarkably het nie baie van die gebou verander aan die binnekant nie.

Die ou mure skut soos wat die oor-donderende musiek die aankykers neem na 'n ander planeet, en hoe ons dan uiteindelik op die techno kamer afkom, waar Ocko, of eerder "Rocko Garoni", al klaar besig is met sy eerste musiek-set. Ligte skyn helder agter Ocko, en rook-masjiene stook hordes rook tussen die mense in. Wit, swart & pienk & groen kulture, almal dans saam! Wat 'n kerk; en techno as hulle gospel.

Ek is seker elke persoon, op bier of iets anders, maak techno-musiek sy eie, maar vir my was dit mesmorizing, 'n tipe trance! Dieselfde gevoel wat mens kry as jy om 'n helder vuur diep in afrika staan met moerse dromme wat rondom jou in perfekte ritme gedonder word. Ek kan nie jok nie, techno het begin groei op my! Ek stem nie soseer saam met drug-scene rondom clubbing nie, maar dan dink ek stêr-atlete (wat onskuldig klink), het ook maar hulle eie drug-probleme. Musiek is universieël en ek is seker as ek Ocko plaas in die middel van 'n oerwoud, sal al wat 'n man of vrou met spiesie en rook-pyp saam dans!



#### Maak vuur, dit raak laat !

Die duitse kollega het vroegerig uitgeklok, en die amerikaanse een sou ook vir Renate groet tot en met hy vir hom 'n jong kanadese meisie raak-gepraat het by die vuur.

As dit so minus 2 buite was, het dit nog relatief warm gevoel. Dit kan tot minus 20 raak in berlyn, en dan raak 'n vuur 'n aantreklike lekker plek vir geselskap. In 'n stad waar daar nie baie braai-plekke is nie, is dit lekker om te weet dat klubs een van die lekkerste plekke is waar groot vure nog gereeld pronk.

My oë was besig om toe te val en dit was tyd om huis se kant toe te staan! En vir die wat hoofgereg geëet het, en nog lus was vir nagereg, is dieper die diep strate in.

Ek kyk op na die donker nag, en die stêrre lag vir my
In die agterground hoor ek voëltjies fluit, fluit, fluit,
Sy storie vir vanaand is eers uit ...

---

Plek: Berlyn<br />
Datum: Feb, 2019

